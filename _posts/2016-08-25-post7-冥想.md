---
author: author2
layout: post
title: "天上老君内日用经"
date: 2016-08-25 
tags:  [冥想,灵修]
summary: 冥想的步骤1.2.3.
category: 道教
featimg: https://images.unsplash.com/photo-1517363898874-737b62a7db91?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=500&q=60
--- 

　天上老君内日用经

　　夫日用者，饮食则定。禁口端坐，莫起一念。万物俱忘，存神定意。眼不视物，耳不听声。一心内守，调息绵绵，渐渐呼出，莫教间断，似有如无。自然心火下降，肾水上升，口里津生，灵真附体，得至长生之路也。

　　十二时中，常念清净。一念不起谓之清，灵台无物谓之净。身是气之宅，心是神之舍。意行则神行，神行则气散。神聚，则五行真炁结成刀圭，自然身中有身(圣胎)，冲和气透，醍醐灌顶。行、住、坐、卧，常觉身体如风之行，腹中如雷之鸣，耳听仙音无弦之曲。不言而自声，不鼓而自鸣。神气交结，婴儿回转。得观内景，能自言语。见虚无之事，与圣同居。神自出入，天地齐寿，脱离生死矣。

　　莫教有损，十二时中，常要清净。神是气之子，气是神之母。如鸡抱卵，存神养气，能无离乎？妙哉！妙哉！
--这个音乐可以帮助你进入冥想
<iframe width="560" height="315" src="https://www.youtube.com/embed/7KOdBW3_zsg" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
